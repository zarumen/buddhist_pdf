ปีพุทธปรินิพพานเป็นหลักไมล์ทางเวลาที่สำคัญยิ่งไม่เฉพาะ ต่อการศึกษาประวัติศาสตร์ ทางพระพุทธศาสนาเท่านั้น แต่ยังมีความสำคัญต่อการศึกษาประวัติศาสตร์อินเดียยุคโบราณทั้งหมดอีก ด้วยเพราะการศึกษาประวัติศาสตร์อินเดียในยุคที่เก่ากว่าสมัยพระเจ้าอเล็กซานเดอร์มหาราชบุกอินเดีย (327 ปีก่อนคริสต์ศักราช) ได้อ้างอิง ปีพุทธปรินิพพานนี้เป็นหลักไมล์ทางเวลา อาทิ การศึกษายุคสมัยต่างๆ  ของพระเวท การศึกษาพัฒนาการของ ภาษาอินโดอารยัน ยุคโบราณ ล้วนคาดคะเนโดยอาศัยปีพุทธปรินิพพานนี้เป็นหลักอ้างอิงทั้งสิ้น 
นอกจากนี้ การสรุปว่าปี `พุทธปรินิพพาน` อยู่ในระยะเวลาใด ในประวัติศาสตร์ ยังส่งอิทธิพลต่อการศึกษาวิจัยด้านประวัติศาสตร์ของ พระพุทธศาสนายุคต้นโดยภาพรวม อาทิ กำเนิดคัมภีร์พระไตรปิฎก การสังคายนา การแบ่งนิกาย เป็นต้น 
ดังนั้น การศึกษาวิจัยเรื่องปี พุทธปรินิพพานจึงได้ ดำเนินไป อย่างกว้างขวางในวงวิชาการทั้งตะวันตกและตะวันออก ตลอดกว่า  100 ปีที่ผ่านมา เพื่อหาข้อสรุปในปัญหาเรื่องปี พุทธปรินิพพานนี้  มหาวิทยาลัย Göttingen (Georg-August-Universität Göttingen)  ประเทศเยอรมนี จึงได้เป็นเจ้าภาพจัดการสัมมนาวิชาการนานาชาติ เรื่อง “Symposium on the Date of the Historical Buddha and  
the Importance of its Determination for Historiography and
World History” (การสัมนนาเรื่องปีสมัยพุทธกาล และความสำคัญของ การกำหนดปีสมัยพุทธกาลต่อประวัติศาสตร์นิพนธ์ และประวัติศาสตร์โลก) ขึ้นระหว่างวันที่ 11-18 เมษายน พ.ศ. 2531 โดยได้เชิญนักวิชาการ ชั้นนำของโลกไม่เพียงเฉพาะสาขาทางพุทธศาสตร์เท่านั้นแต่รวมถึงสาขาวิชาที่เกี่ยวข้อง อาทิ นักโบราณคดี เพื่อพิสูจน์อายุความเก่าของซากวัตถุ โบราณในสถานที่สำคัญสมัยพุทธกาลนักดาราศาสตร์ นักประวัติศาสตร์ ฯลฯ เข้าร่วมการสัมมนาด้วย แต่สุดท้ายก็ยังไม่สามารถหาข้อสรุปยุติที่ ทุกคนยอมรับเป็นเอกฉันท์ได้
ปี `พุทธปรินิพพาน` คำนวณได้ จากองค์ประกอบ 2 ประการ ดังต่อไปนี้คือ 
1. ปีที่พระเจ้าอโศกมหาราชเสด็จขึ้นครองราชย์ 
2. จำนวนปีระหว่างปีที่พระเจ้าอโศกขึ้นครองราชย์กับปีที่ พระสัมมาสัมพุทธเจ้าปรินิพพาน 

——————————————————

ข้อมูลชุดต่อไปเป็นเนื้อหาของการหาปีที่พระเจ้าอโศกขึ้นครองราชย์ : 

ปีที่พระเจ้าอโศกมหาราชเสด็จขึ้นครองราชย์นั้น เรารู้ได้โดย เริ่มจากการกำหนดกรอบเวลาที่เป็นไปได้ โดยพิจารณาจากเนื้อหา ในจารึกอโศกประสานเข้ากับข้อมูลทางประวัติศาสตร์รัชสมัยการ ขึ้นครองราชย์ของกษัตริย์กรีก 5 พระองค์ที่พระเจ้าอโศกได้ส่งคณะทูต ไปเจริญสัมพันธไมตรีด้วย จากนั้นระบุปีที่พระเจ้าอโศกขึ้นครองราชย์ ที่แน่ชัดโดยอาศัยการเทียบเคียงกับปีที่พระเจ้าจันทรคุปต์ (พระอัยกาธิราชของพระเจ้าอโศก) ขึ้นครองราชย์ ในวงวิชาการขณะนี้ การอภิปรายเรื่องปีที่ พระเจ้าอโศกขึ้นครองราชย์ นั้นมีทฤษฎีต่าง ๆ จำนวนมาก แต่ข้อสรุปของทฤษฎีเหล่านั้น ต่างกันเพียง 1-6 ปี เท่านั้น ถือว่า โดยภาพรวม เรารู้ปีที่พระเจ้าอโศกขึ้น ครองราชย์ที่แม่นยำพอสมควร 
แต่ระยะเวลาระหว่างปี ที่พระเจ้าอโศกขึ้นครองราชย์กับปีที่  พระพุทธเจ้า ปรินิพพาน ความเห็นของนักวิชาการแบ่งออกเป็น 2  ฝ่ายใหญ่ๆ กล่าวคือ 
• ฝ่ายที่สนับสนุนหลักฐานของเถรวาท ที่ระบุว่าระยะเวลานั้นคือ 218 ปี โดยอาศัยหลักฐานจากบันทึกประวัติศาสตร์ของลังกา 

• ฝ่ายที่สนับสนุนหลักฐานของนิกายสัพพัตถิกวาทที่เชื่อว่า ระยะเวลานั้น คือ 100 ปี หรือ 116 ปี โดยอาศัยหลักฐาน จากบันทึกประวัติศาสตร์ของคัมภีร์สายนิกายสัพพัตถิกวาทใน ดินแดนแถบแคว้นแคชเมียร์ 

ทฤษฎีทั้ง 2 นี้ มีระยะเวลาที่แตกต่างกันกว่า 100 ปี ดังนั้น การยึดถือปีพุทธปรินิพพานของทฤษฎีฝ่ายใดฝ่ายหนึ่ง จึงส่งผลต่อการ ศึกษาวิจัยของพระพุทธศาสนายุคต้น ทั้งเรื่องการสังคายนาประวัติศาสตร์ การแบ่งนิกาย กำเนิดคัมภีร์พระไตรปิฎก รวมถึงการศึกษาประวัติศาสตร์ ของปรัชญาและวัฒนธรรมอินเดียในยุคโบราณทั้งหมด

——————————

ข้อมูลเพิ่มเติมในการหาปีที่พระเจ้าอโศกขึ้นครองราชย์:


ขึ้นตอนในการกำหนดปี ที่พระเจ้าอโศกขึ้นครองราชย์ เหตุการณ์ที่เกิดขึ้นในอินเดียยุคโบราณที่เราสามารถระบุปีได้ชัดเจน โดยอาศัยความสัมพันธ์เชื่อมโยงกับประวัติศาสตร์กรีก ที่นักวิชาการ ยอมรับโดยทั่วไป มี 4 เหตุการณ์ คือ 
A) เมื่อปี 327 ก่อนคริสต์ศักราชพระเจ้าอเล็กซานเดอร์มหาราช ได้บุกเข้าตีดินแดนแถบตะวันตกเฉียงเหนือของอินเดีย (ปัจจุบัน อยู่ทางตอนเหนือของปากีสถาน) ถูกกษัตริย์ของดินแดนแถบนั้นต่อต้านอย่างเข้มแข็ง หลังสงครามอันร้ายกาจทารุณ ในที่สุดกองทัพพระเจ้ าอเล็กซานเดอร์ก็สามารถยึดครอง ดินแดนแถบนั้นได้ แต่เนื่องจากเหล่าแม่ทัพนายกองปฏิเสธที่จะ เคลื่อนทัพต่อไปอีก พระเจ้าอเล็กซานเดอร์จึงได้แต่งตั้ง
ข้าหลวงใหญ่ขึ้นมาปกครองดินแดนที่ยึดได้ และในเดือนพฤศจิกายน เมื่อปี 326 ก่อนคริสต์ศักราช ก็ได้ ทรงเริ่มถอนทหารบางส่วนกลับจากนั้นในเดือนพฤษภาคมปี 324 ก่อนคริสต์ศักราช กองทัพของพระองค์ได้เดินทางถึงเมืองหลวงเก่า Susa และเดินทางถึงกรุงบาบิโลน และในวันที่  28 มิถุนายนปี 323 ก่อนคริสต์ศักราช พระองค์ได้ประชวร จนสวรรคต 
B) เมื่อปี 317 ก่อนคริสต์ศักราช ข้าหลวงใหญ่กรีกชื่อ Eudamos ได้ฆ่ากษัตริย์ของชนพื้นเมืองชื่อ Poros และถอยทัพกรีก ออกจากดินแดนแถบตะวันตกเฉียงเหนือของอินเดีย
C) กษัตริย์ซีเรียทรงพระนามว่า Seleucos I Nicator ได้เข้ายึดครอง Babylonia และ Bactria หลังจากที่พระเจ้าอเล็กซานเดอร์สวรรคตแล้ว และในปี 305 ก่อนคริสต์ศักราช ได้ยกทัพเข้ารุกรานอินเดีย แต่หลังจากข้ามแม่น้ำคงคาได้สู้รบ และพ่ายแพ้กองทัพของพระเจ้าจันทรคุปต์ หลังจากเจรจา สงบศึกกันแล้วก็ได้ถอยทัพกลับตะวันตก 
D) จารึกพระเจ้าอโศกบทที่13 ซึ่งคาดกันว่าได้จัดทำเผยแพร่ในปีที่13 แห่งการครองราชย์ของพระองค์ ได้กล่าวไว้ว่า พระเจ้าอโศก ได้ส่งคณะฑูตไปในดินแดนต่างๆ จำนวนมากในนั้นได้กล่าว พระนามของกษัตริย์กรีก 5 พระองค์

ขั้นตอนการกำหนดปีที่พระเจ้าอโศกขึ้นครองราชย์ทำได้ดังนี้ :
a) กำหนดช่วงเวลาที่กษัตริย์กรีกทั้ง 5 พระองค์ (ซึ่งปรากฏพระนาม ในจารึกพระเจ้าอโศก) ครองราชย์ในช่วงเวลาเดียวกัน และ เนื่องจากจารึกอโศกบทที่ 13 จัดทำขึ้นในปีที่ 13 แห่งการ ขึ้นครองราชย์ของพระเจ้าอโศก ดังนั้นปีที่พระเจ้าอโศกขึ้นครองราชย์ (ปีที่ 1) ก็ต้องลบด้วย 12 เมื่อเอาช่วงเวลาที่กษัตริย์กรีกทั้ง  5 พระองค์ครองราชย์ทับซ้อนกัน ลบด้วย 12 ปี ก็ได้ช่วงเวลาที่ เป็นไปได้ของปีที่พระเจ้าอโศกขึ้น ครองราชย์ 
b) นำปีที่เกิดเหตุการณ์ A) B) และ C) วิเคราะห์ร่วมกับบันทึก ประวัติศาสตร์ที่เกี่ยวกับพระเจ้ าจันทรคุปต์ ทำให้เรารู้ ถึง ช่วงเวลาที่เป็นไปได้ที่พระเจ้าจันทรคุปต์ขึ้นครองราชย์ 
c) อาศัยข้อมูลจากบันทึกประวัติศาสตร์ อาทิ คัมภีร์ทีปวังสะ คัมภีร์ปุราณะ ที่กล่าวถึงจำนวนปีที่พระเจ้าจันทรคุปต์และ พระราชโอรสคือพระเจ้าพินทุสาร (พระราชบิดาของพระเจ้าอโศก) ครองราชย์ ทำให้รู้จำนวนปีรวมที่กษัตริย์ทั้ง 2 พระองค์ ครองราชย์ 
d) นำปีที่เกิดเหตุการณ์และจำนวนปีในข้อ a) b) และ c) มาวิเคราะห์ร่วมกัน ทำให้สามารถรู้ปีที่พระเจ้าจันทรคุปต์และ พระเจ้าอโศกขึ้นครองราชย์

——————————————————

ข้อมูลของกษัตริย์กรีกทั้ง 5 พระองค์: 

ในจารึกอโศกบทที่ 13 ได้กล่าวถึงชื่อของกษัตริย์กรีก 5 พระองค์ ซึ่งพระเจ้าอโศกได้ส่งคณะทูตไปเผยแผ่พระพุทธศาสนากษัตริย์กรีกทั้ง 5 พระองค์นั้น คือ 
(I) Aṃtiyoka = Antiochos Ⅱ Theos (กษัตริย์Syria) 
(II) Turamaya = Ptolemaios Ⅱ Phiradelphos (กษัตริย์Egypt) 
(III) Aṃtikini = Antigonos Ⅱ Gonatas  (กษัตริย์Macedonia) 
(IV) Magā = Magas (กษัตริย์Cyrene) 
(V) Alikasudara = Alexandros Ⅱ (กษัตริย์ Epeiros)   หรือ Alexandros (กษัตริย์ Corinthos) 

Tsukamoto Keishō นักวิชาการญี่ปุ่น ได้สรุปความเห็นของ นักวิจัยเท่าที่ผ่านมาถึงปัจจุบันเกี่ยวกับช่วงปีที่กษัตริย์ทั้ง 5 พระองค์ครองราชย์ไว้ดังนี้
 | ชื่อกษัตริย์.  | group1 (BELOC)     | group2 (CHAR) | group3 (OxFord) |
|———————|—————|——————|———————|
| Antiochos II Theos (Syria) | 261 -246 BC.      | 261 - 246 BC.        | 261 - 246 BC.        | 
| Ptolemaios II Philadelphos (Egypt)   | 285 -247 BC.      | 285 - 246 BC.        | 285 - 246 BC.        | 
| Antigonos II Gonatas (Macedonia)    | 276 - 239  BC.      | 276 - 239 BC.        |  276 - 239 BC.       | 
| Magas (Cyrene)  | 300 - 250  BC.      | 300 - 250 BC.        |  274 - 253 BC.       | 
| Alexandros II (Epeiros) or 
Alexandros (Corinthos)    | 272 - 255   BC.  or 252 - 244  BC.   | 272 - c.255  BC.        |  272 - 240  BC.   or 290 - 245  BC.    |

—————————————————

ข้อมูลต่อไปเป็นเนื้อหา ปีที่พระเจ้าจันทรคุปต์ขึ้นครองราชย์ในทฤษฎีของ Nakamura : 

Nakamura ได้วิจัยสรุปเกี่ยวกับปีสมัยของราชวงศ์โมริยะ ว่าพระเจ้าอโศกขึ้น ครองราชย์ในปี 268 ก่อนคริสต์ศักราช ตั้งแต่นั้นมา ทฤษฎีของ Nakamura ได้รับการสนับสนุนเห็นพ้องจากนักวิชาการ จำนวนมาก จนเกือบจะกลายเป็นบทสรุปที่นักวิชาการยอมรับโดยทั่วไป  ปัจจุบันมีการปรับปรุงแก้ไขเนื้อหาเล็กน้อย และรวมบทความอยู่ใน
หลักอ้างอิงสำคัญในทฤษฎีของ Nakamura คือ ปีที่พระเจ้าจันทรคุปต์นั้นขึ้นครองราชย์ ดังที่กล่าวไว้ในหัวข้อ 2.1 C) ว่า พระเจ้า Seleucos I Nicator กษัตริย์ซีเรียได้รุกรานอินเดียในปี 305 ก่อนคริสต์ ศักราช และรบแพ้พระเจ้าจันทรคุปต์ จึงได้เจรจาสงบศึกและยกทัพกลับ แต่พระเจ้าจันทรคุปต์ขึ้นครองราชย์ในปีใด มีการวิเคราะห์ถกกันอยู่หลาย ทฤษฎี Nakamura ยืนยันว่า พระเจ้าจันทรคุปต์ขึ้น ครองราชย์หลังจาก กองทัพกรีกได้ล่าถอยจากอินเดียไปแล้วเมื่อปีที่ 317 ก่อนคริสต์ศักราช แต่หลังจากได้วิเคราะห์ตรวจสอบอย่างละเอียด ผู้วิจัยพบว่า พระเจ้า จันทรคุปต์ขึ้น ครองราชย์ก่อนปี 317 ก่อนคริสต์ศักราช ดังจะได้พิสูจน์ต่อไป 
Nakamura ยืนยันว่า พระเจ้าจันทรคุปต์ขึ้นครองราชย์ภายหลังที่ พระเจ้าอเล็กซานเดอร์สวรรคตแล้ว โดยได้กล่าวไว้ดังนี้ จากตำนานของ Plutarch มีบนัทึกกล่าวว่า จันทรคุปต์ได้ พบกับพระเจ้าอเล็กซานเดอร์มหาราช แต่ในตำนานนั้นไม่ได้ กล่าวว่าจันทรคุปต์เป็นกษัตริย์แต่อย่างใด กล่าวเพียงว่าเป็นเด็กหนุ่ม (Meirakion) และในขณะนั้นแคว้นมคธเป็นแคว้น มหาอำนาจ และทั้งที่นักบันทึกประวัติศาสตร์ของอเล็กซานเดอร์ ได้บันทึกไว้ว่า หากอเล็กซานเดอร์คิดจะบุกเข้าไปในดินแดน ส่วนลึกของอินเดียแล้ ว แคว้นมคธก็จะเป็นข้าศึกที่แข็งแกร่ง แต่ทว่าในบันทึกดังกล่าวไม่ได้ มีกล่าวถึงการเปลี่ยนแปลง อำนาจการปกครองในแคว้นมคธไว้เลย นอกจากนี้ในบันทึก ประวัติศาสตร์ของกรีกและโรมัน ก็มีกล่าวไว้ ว่า จันทรคุปต์ เป็นบุคคลในประวัติศาสตร์ที่มีบทบาทในยุคหลังพระเจ้าอเล็กซานเดอร์ดังบันทึกของ Justinus ได้กล่าวว่า จันทรคุปต์เป็น ผู้นำอิสรภาพมาสู่อินเดีย ดังนั้นเราควรคิดว่า พระเจ้าจันทรคุปต์ ขึ้นครองราชย์ภายหลังจากพระเจ้าอเล็กซานเดอร์สวรรคตแล้ว 
ถ้อยคำในบันทึกของPlutarch (Greek: Πλούταρχος, Ploútarkhos, Lucius Mestrius Plutarchus) ที่กล่าวว่าพระเจ้าจันทรคุปต์เคยพบหน้ากับพระเจ้าอเล็กซานเดอร์มหาราช คือข้อความต่อไปนี้ 
```
Androkottos de meirakion ōn auton Alexandron eide, kai legetai pollakis eipein hysteron hōn par’ouden ēlthe ta pragmata labein Alexandros, misoumenou te kai kataphronoumenou tou basileōs dia mokhthērian kai dysgeneian. 
```
English Translate : Androcottus, when he was a stripling, saw Alexander himself, and we are told that he often said in later times that Alexander narrowly missed making himself master of the country, since its king was hated and despised on account of his baseness and low birth
———————————————————————

ในคัมภีร์มหาวังสะฎีกา (Mahāvaṃsa-ṭīkā) ของศรีลังกา ได้กล่าวว่า จันทรคุปต์ได้เริ่มรุกราน (เพื่อล้มราชวงศ์นันทะ ของแคว้นมคธ) จากชายแดน ในหมู่ศาสนิกของศาสนาเชน ก็ได้มีตำนานกล่าวถึงเรื่องนี้คล้ายๆ กันว่า จันทรคุปต์ได้รวบรวม กำลังทหารขึ้นจากดินแดนแถบอินเดียตะวันตก ซึ่งเราคาดว่า อาจเป็นดินแดนแถวตะวันตกเฉียงเหนือ 
แต่ทว่าเป็นที่ทราบกันว่ากำลังกองทัพกรีกได้ดำรงอยู่อย่าง เข้มแข็งในอินเดียจนถึงปีที่317 ก่อนคริสต์ศักราชและ Eudamos ข้าหลวงใหญ่ชาวกรีกได้ฆ่ากษัตริย์ชนพื้นเมืองชื่อ Poros ในปีที่317 ก่อนคริสต์ศักราชและถอยทัพจากอินเดีย ดังนั้นการรวบรวมกำลัง ทหารของจันทรคุปต์คงจะเกิดขึ้นในช่วงความผันผวนของการเมือง นี้กล่าวคือในช่วงปีที่317 ก่อนคริสต์ศักราช 
หากดูตามข้อสรุปข้างต้นแล้ว แม้ยังมีข้อที่อาจสงสัยได้ว่า จันทรคุปต์ได้ รวบรวมกำลังทหารขึ้นที่แคว้นปัญจาบใช่หรือไม่ เนื่องจากในคัมภีร์ Mudrārākṣasa ได้กล่าวไว้ว่า จันทรคุปต์ ได้ชวนชาวเผ่าต่าง ๆ ทางตะวันตกของอินเดียเป็นพันธมิตร ดังนั้นจันทรคุปต์อาจรวบรวมทหารขึ้นที่แคว้นปัญจาบจริงก็ได้อย่างไรก็ตามเมื่อจันทรคุปต์ได้รับการกล่าวขานว่าเป็นผู้ปลดปล่อยอินเดีย การขึ้นครองราชย์ของพระองค์ก็ควรมีขึ้นภายหลังที่ได้ กรีธาทัพเข้าครอบครองดินแดนอินเดียตะวันตกแล้วอย่างไม่ต้อง สงสัย ดังนั้น เราสามารถสรุปได้ว่าการขึ้นครองราชย์ของจันทรคุปต์นั้นเกิดนั้นในปีที่ 317 ก่อนคริสต์ศักราช 

คัมภีร์Sthavirāvalīcaritra (Pariśiṣṭaparvan) ของ Hemacandra บันทึกไว้ว่าผู้ช่วยของจันทรคุปต์คือพราหมณ์จาณักยะ (บาลี: จาณักกะ)   ได้รับคำแนะนำจากคุณยายท่านหนึ่งว่า การทำการให้เริ่มจากแถบชายแดน   จึงได้เดินทางไปที่ยอดเขาหิมาลัย (Himavatkūṭa) ผูกเป็นพันธมิตรกับ Parvataka ผู้เป็นกษัตริย์ในดินแดนแถบนั้นและค่อยๆรุกคืบเข้ายึดครอง   ดินแดนแว่นแคว้นต่างๆจนยึดครองอินเดียได้ทั้งหมด ข้อมูลจากคัมภีร์อื่นของศาสนาเชนกล่าวว่า จันทรคุปต์ได้   ผูกเป็นพันธมิตร (mettikayā) กับกษัตริย์Pavvao ทำสัญญาว่าจะแบ่ง   ดินแดนของกษัตริย์นันทะ (กษัตริย์แคว้นมคธ) กันอย่างเสมอภาค  เราสามารถนึกภาพได้ไม่ยาก ว่าการบุกจู่โจมเข้ามาของกองทัพกรีก โดยการนำของพระเจ้าอเล็กซานเดอร์เป็นภัยคุกคามร้ายแรงอย่างที่ ชาวอินเดียโดยเฉพาะชนชั้นปกครองไม่เคยประสบมาก่อน ความตื่นตระหนกได้แผ่ปกคลุมไปทั่วสังคมอินเดีย ทำให้พระเดชานุภาพ ของกษัตริย์แคว้นต่างๆ ของอินเดียตกต่ำลง สังคมโดยรวมถูกปกคลุมด้วยความรู้สึกไม่มั่นคง
ส่วนในคัมภีร์Mahāvaṃsa-ṭikā (1895: 123, Calombo edition)   ได้กล่าวไว้ดังนี้ 
```
 In one of these villages a woman [by whose hearth  Candragupta had taken refuge] baked a chupatty (a frying pan-cake : kapalla pūva) and gave it to her child. He,  leaving the edges, ate only the centre, and, throwing  the edges away, asked for another cake. Then she said, ‘This boy’s conduct is like Candragupta’s attack on the kingdom.’ The boy said, ‘Why, Mother, what am I doing, and what has Candragupta done?’ ‘Thou, my dear,’ said  she, ‘throwing away the outside of the cake, eatest  the middle only. So Candragupta, in his ambition to be  a monarch, without beginning from the frontiers, and  taking the towns in order as he passed, has invaded the  heart of the country … and his army is surrounded and  destroyed. That was his folly
```



———————————

Justinus (Latin: Marcus Junianus Justinus; Marcus Iunianus Iustinus) ซึ่งเป็นผู้บันทึกประวัติศาสตร์ของอาณาจักรโรมันได้บันทึกไว้   ว่า Seleucus (Σέλευκος, Séleukos) กษัตริย์ซีเรียได้รุกรานอินเดีย   เมื่อปี305 ก่อนคริสต์ศักราช และ ได้บันทึกเกี่ยวกับจันทรคุปต์ไว้ดังนี้   
```     
(ในขณะที่พระเจ้า Seleucus ได้รุกรานอินเดีย) ภายหลังจาก        พระเจ้าอเล็กซานเดอร์มหาราชสวรรคต ชาวอินเดียเหมือน         ได้ปลดแอกออกจากคอของสภาพแห่งความเป็นทาส โดยได้ฆ่าพวกข้าหลวงของพระเจ้าอเล็กซานเดอร์ Sandrocottus (=Candragupta จันทรคุปต์) เป็นผู้นำอิสรภาพมาสู่อินเดีย         แต่ทว่าหลังจากได้ รับชัยชนะแล้วเขากลับเปลี่ยนความอุดม         สมบูรณ์แห่งอิสรภาพให้กลายเป็นสภาพความเป็นทาสอีกครั้ง         กล่าวคือ เมื่อได้ตำแหน่งกษัตริย์แล้ว ประชาชนซึ่งเป็นอิสระ         จากการปกครองของต่างชาติก็ถูกเขาปราบปรามบังคับ ให้ตกไปสู่สภาพความเป็นทาส ที่จริงแล้วเขาเกิดมาในตระกูล     ชั้นต่ำแต่ถูกกระตุ้นโดยกกำลังแห่งความตั้งใจของเทพเจ้า ทำให้หมายปองตำแหน่งกษัตริย์เนื่องจากเขาเป็นคนหยิ่งยโสจึง ทำให้    กษัตริย์นันทะ (แห่งแคว้นมคธ) พิโรธและมีรับสั่งให้ประหารเขาเสีย         เขาจึงหลบหนีไปหาที่ปลอดภัย ในขณะที่เขานอนหลับไปด้วย         ความเหนื่อยอ่อนนั้น มีสิงห์ตัวใหญ่มากเดนิเข้าใกล้ที่ๆ เขานอน         หลับอยู่ และใช้ลิ้นเลียเหงื่อของเขาที่ไหลท่วมตัวเมื่อเขาตื่นขึ้น    สิงห์ใหญ่ ตัวนั้นก็เคล้าเคลียเขาด้วยความรักและเดินจากไปเขาได้รับกำลังใจจากนิมิตหมายที่ดีนี้จึงหวนระลึกถึงความมุ่งหวัง         ที่จะได้บัลลังก์กษัตริย์เขาได้ผูกเป็นพันธมิตรกับบรรดาพวกโจร         ทั้งหลาย และปลุกระดมชาวอินเดียเพื่อเปลี่ยนบัลลังก์กษัตริย์         ภายหลังเมื่อเขาทำการรบกับพวกข้าหลวงของพระเจ้าอเล็กซานเดอร์   อยู่ๆก็มีช้างป่าตัวใหญ่ปรากฏขึ้นเบื้องหน้าเขาและทรุดตัวคุกเข่าลง    และน้อมรับเขาขึ่นนั่งบนหลังช้างอย่างนุ่มนวลราวกับได้รับการฝึกมาแล้วอย่างดีและแล้วเขาก็ได้แสดงฝีมือในการรบ ทั้งในฐานะนักรบและผู้นำทัพอย่างยอดเยี่ยมเมื่อเขาได้อำนาจการปกครองแล้ว      ในขณะที่ Seleucus กำลังพยายามสร้างพื้นฐานของการปรากฏชื่อลือชาในอนาคตถึงความยิ่งใหญ่ของตน Seleucus จึงได้ทำสนธิสัญญากับเขาเมื่อจัดการกับเรื่องราวทางทิศตะวันออกได้เรียบร้อยแล้ว Seleucus จึงได้กลับทำสงครามกับ Antigonus  
```


————————————

การสืบสันตติวงศ์ในยุคแรกของราชวงศ์โมริยะซึ่งพระเจ้าจันทรคุปต์ ทรงสถาปนาขึ้นนั้นมีดังต่อไปนี้ 
พระเจ้าจันทรคุปต์ 
↓ 
พระเจ้าพินทุสาร 
↓ 
พระเจ้าอโศก 

ในสมัยของพระเจ้าจันทรคุปต์นั้น บันทึกประวัติศาสตร์ทั้งหลาย กล่าวตรงกันว่า ทรงครองราชย์อยู่ 24 ปี แต่สมัยของพระเจ้าพินทุสารคัมภีร์ทางพระพุทธศาสนาของลังกากล่าวว่า ครองราชย์อยู่ 28 ปี ในขณะที่คัมภีร์ปุราณะของศาสนาพราหมณ์กล่าวว่า ทรงครองราชย์อยู่ 25 ปีการที่เรายึดเอาตามหลักฐานของฝ่ายใดฝ่ายหนึ่งจะส่งผลต่อการ วิเคราะห์ปีที่พระเจ้าจันทรคุปต์และพระเจ้าอโศกเสด็จขึ้น ครองราชย์ซึ่ง ทำให้มีผลลัพธ์ต่างกัน

ก่อนอื่นจะตรวจสอบบันทึกการครองราชย์สมบัติของกษัตริย์ แคว้นมคธในคัมภีร์ปุราณะ
1. คัมภีร์ปุราณะได้นำเอาพระเจ้าพิมพิสาร พระเจ้าอชาตศัตรู พระเจ้าทารฺศกะ พระเจ้าอุทายิน (คัมภีร์มัตสยปุราณะ ยังได้ เพิ่มกษัตริย์อีก 2 พระองค์ คือ พระเจ้ากาณฺวายน และ พระเจ้าภูมิมิตร ด้วย) ซึ่งในความเป็นจริงควรอยู่ในราชวงศ์ Haryaṅka แต่กลับนำมาแทรกอยู่ในครึ่งหลังของราชวงศ์ศิศุนาคะ (ที่เป็น ราชวงศ์ต่อจาก Haryaṅka) สิ่งนี้เป็นความผิดพลาด เพราะใน คัมภีร์ปุราณะกล่าวว่า ดินแดนของราชวงศ์ศิศุนาคะนั้น รวมเอา พาราณสีและไพศาลีไว้ด้วย แต่ดินแดนทั้ง 2 นั้น ในยุคของ พระเจ้าพิมพิสาร และ พระเจ้าอชาตศัตรู อำนาจการปกครองของมคธ ยังปกคลุมไปไม่ถึงดินแดนนั้นแต่แผ่ปกคลุมไปถึงภายหลังจาก ยุคของ พระเจ้าพิมพิสาร และ พระเจ้าอชาตศัตรู แล้ว 
ดังนั้นราชวงศ์ศิศุนาคะจะต้องเกิดขึ้นในยุคหลังจากราชวงศ์ Haryaṅka ดังที่คัมภีร์สายลังกาบันทึกไว้
2. คัมภีร์วายุปุราณะ กล่าวว่า พระเจ้าอชาตศัตรูเสด็จขึ้นครอง ราชย์ก่อนพระเจ้าอโศก 317 ปี (ส่วนคัมภีร์มัตสยปุราณะ กล่าวว่าก่อน 316 ปี) แต่พระสัมมาสัมพุทธเจ้าเสด็จดับขันธปรินิพพานภายหลังพระเจ้าอชาตศัตรูเสด็จขึ้นครองราชย์ 8 ปี
ดังนั้นหากถือเอาตามหลักฐานของคัมภีร์ปุราณะแล้วเท่ากับว่า พระเจ้าสัมมาสัมพุทธเจ้าเสด็จดับขันธปรินิพพาน 309 ปี (หรือ 308 ปี) ก่อนพระเจ้าอโศกเสด็จขึ้นครองราชย์ ซึ่งเป็นระยะเวลา ที่นานเกินไป ขัดแย้งกับหลักฐานประวัติศาสตร์อื่น ๆ จำนวนมาก 
3. พระนามของพระเจ้าพินทุสารนั้น คัมภีร์วิษณุปุราณะ เรียกได้ ถูกต้องแต่คัมภีร์ปุราณะอื่น ๆ ใช้คำว่า นันทสาระ (Nandasāra) บ้าง ภัทรสาระ (Bhadrasāra) บ้าง วาริสาระ (Vārisāra) บ้าง วาริการะ (Vārikāra) บ้าง ไม่ตรงกัน20 
4. คัมภีร์สายลังกากล่าวว่า พระเจ้าจันทรคุปต์ พระเจ้าพินทุสาร พระเจ้าอโศก ทรงครองราชย์สมบัติ 24, 28 และ 37 ปี ตามลำดับแต่คัมภีร์ปุราณะกล่าวว่า ทรงครองราชย์ 24, 25 และ 36 ปีตามลำดับและคัมภีร์ปุราณะกล่าวว่าราชวงศ์โมริยะมีอายุ รวม 137 ปี โดยกษัตริย์ทั้ง 3 พระองค์แรกทรงครองราชย์รวม 89 ปี แต่รายละเอียดการครองราชย์ของกษัตริย์ทั้ง 3 พระองค์ นั้น คัมภีร์ปุราณะเองกล่าวไว้ว่าเท่ากับ 24, 25 และ 36 ปี ซึ่งรวมกันได้เท่ากับ 85 ปี ข้อมูลของคัมภีร์ปุราณะจึงขัดแย้ง กันเอง และตัวเลขระยะเวลาการครองราชย์รวมของกษัตริย์ ทั้ง 3 พระองค์แรกของคัมภีร์ปุราณะที่กล่าวว่าเท่ากับ 89 ปีนั้น กลับตรง กับ ตัวเลขการครองราชย์ของกษัตริย์ทั้ง 3 พระองค์นั้นของคัมภีร์สายลังกา (24+28+37=89)
ดังนั้นจำนวนปีการครองราชย์ของกษัตริย์ 3 พระองค์นี้ เราควรยึดถือตามหลักฐานของคัมภีร์สายลังกาซึ่งน่าเชื่อถือกว่า

————————————————


เห็นได้ ชัดเจน ว่าบันทึกเกี่ยวกับ ราชวงศ์ แคว้นมคธใน คัมภีร์ปุราณะมีความขัดแย้งกับความเป็นจริงทางประวัติศาสตร์ และยังมีข้อขัดแย้งกันเองอีกด้วย
หากถือตามคัมภีร์ปุราณะแล้วพระเจ้าจันทรคุปต์เสด็จขึ้นครองราชย์ก่อนพระเจ้าอโศก 49 ปี (พระเจ้าจันทรคุปต์ครองราชย์ 24 ปี พระเจ้าพินทุสาร ครองราชย์ 25 ปีจากนั้นพระเจ้าอโศกจึงขึ้นครองราชย์) แต่หลักฐานของคัมภีร์ประวัติศาสตร์สายลังกากล่าวว่า พระเจ้าจันตรคุปต์ครองราชย์ 24 ปีพระเจ้าพินทุสารครองราชย์ 28 ปี และพระเจ้าอโศก ทำพิธีราชาภิเษกเสด็จขึ้นครองราชย์ 4 ปีหลังจากยึดอำนาจการปกครองได้ ดังนั้นพระเจ้าจันตรคุปต์จึงเสด็จขนึ้ครองราชย์ก่อนพระเจ้าอโศก 56 ปี (24+28+4) 
ดังที่ได้กล่าวแล้วว่า จากหลักฐานช่วงปีที่กษัตริย์กรีก 5 พระองค์ ทรงครองราชย์อยู่ในช่วงเวลาเดียวกัน นำมาคำนวณหาช่วงเวลาที่เป็น ไปได้ที่พระเจ้าอโศกเสด็จขึ้นครองราชย์คือ ปีที่ 273-267 ก่อนคริสต์ศักราช เนื่องจาก Nakamura คิดว่า พระเจ้าจันทรคุปต์เสด็จขึ้น ครองราชย์ในปี ที่ 317 ก่อนคริสต์ศักราช ซึ่งนับจากปีที่ 317 ก่อนคริสต์ศักราชถึงช่วงเวลาช้าที่สุดที่เป็นไปได้ที่พระเจ้าอโศกขึ้นครองราชย์ คือ ปีที่ 267 ก่อนคริสต์ศักราชมีระยะเวลาเพียง 50 ปี เท่านั้น ซึ่งน้อยเกินไปไม่สามารถรองรับหลักฐานของ คัมภีร์ฝ่ายลังกา ที่ว่า พระเจ้าจันทรคุปต์ ครองราชย์ก่อนพระเจ้าอโศก 56 ปี ได้ Nakamura จึงหลีกเลี่ยงไม่ได้ ที่จะใช้หลักฐานของฝ่ายคัมภีร์ปุราณะที่กล่าวว่าพระเจ้าจันทรคุปต์ ครองราชย์ก่อนพระเจ้าอโศก 49 ปีทั้งที่เป็นข้อมูลที่มีข้อขัดแย้งในตัวเองสูงเมื่อนำตัวเลข 49 ปีไปลบออกจากปีที่ 317 ก่อนคริสต์ศักกราช Nakamura จึงสรุปว่าพระเจ้าอโศกเสด็จขึ้น ครองราชย์ในปีที่ 268 (317-49) ก่อนคริสต์ศักราช


——————————————
โดยสรุปวิธีการวิเคราะห์ตัดสินปีที่พระเจ้าอโศกเสด็จขนึ้ครองราชย์ ของ Nakamura โดยสาระจริง ๆ แล้วไม่ได้คำนวณโดยอาศัยหลักฐาน ช่วงปีที่กษัตริย์กรีก 5 พระองค์ครองราชย์ทับซ้อนกัน แต่คำนวณจาก หลักฐานที่ไม่มีน้ำหนัก 2 ประการ ดังนี้ 
1) กำหนดว่าพระเจ้าจันทรคุปต์เสด็จขึ้น ครองราชย์ในปีที่ 317 ก่อนคริสต์ศักราช คือ ทันทีที่กองทัพกรีกถอยทัพออกจากดินแดน แถบตะวันตกเฉียงเหนือของอินเดีย 
2) ใช้ข้อมูลการสืบสันตติวงศ์ของกษัตริย์แคว้นมคธจากคัมภีร์ ปุราณะฉบับต่าง ๆ ซึ่งมีข้อขัดแย้งในตัวเองสูงโดยถือว่าพระเจ้า จันทรคุปต์ครองราชย์ก่อนพระเจ้าอโศก 49 ปี เมื่อเอา 49 ปี ไปลบออกจาก 317 ปี ก่อนคริสต์ศักราช จึงได้ข้อสรุปว่า พระเจ้าอโศก เสด็จขึ้นครองราชย์ในปีที่ 268 (317-49) ก่อน คริสต์ศักราช
ซึ่ง Nakamura เองก็ยอมรับว่าข้อมูลการสืบสันตติวงศ์ของ กษัตริย์มคธในคัมภีร์ปุราณะมีข้อขัดแย้งกันเองมาก หากถือตามคัมภีร์ ปุราณะแล้ว พระเจ้าอชาติศัตรู กษัตริย์มคธในช่วงท้ายพุทธกาล จะขึ้น ครองราชย์ก่อนพระเจ้าอโศกกว่า 300 ปี ซึ่ง Nakamura เองก็ ยอมรับว่านานเกินไปจนไม่อาจจะเป็นจริงได้ และ Nakamura ได้ตั้ง คำถามและตอบเองดังนี้


———————————
ASK: ทั้ง ๆ ที่มีการใช้จำนวณปีแห่งการครองราชย์สมบัติของ ราชวงศ์โมริยะจากคัมภีร์ปุราณะฉบับต่าง ๆ แต่ปฏิเสธ ข้อมูลของราชวงศ์ในยุคก่อนหน้านั้นของคัมภีร์ปุราณะ  จะไม่เป็นการขัดแย้งกันเองหรือ 
ANSWER:   ราชวงศ์โมริยะเป็นผู้สร้างอำนาจกษัตริย์ที่แข็งแกร่งมากขึ้นในอินเดียดังนั้นจำนวนปีที่ครองราชย์ที่บันทึกในคัมภีร์ปุราณะในยุคหลังจากนั้นจึงถูกต้องแต่ข้อมูลจำนวณปีที่ ครองราชย์ของกษัตริย์ในยุคก่อนหน้านั้นในคัมภีร์ปุราณะ มีส่วนประกอบของจินตนาการที่เลื่อนลอยไม่ถูกต้อง ผสมอยู่มาก ที่ Nakamura ให้เหตุผลที่ดูอ่อนมากเช่นนี้เพราะเมื่อ Nakamura ได้กำหนดปีที่พระเจ้าจันทรคุปต์เสด็จขึ้นครองราชย์ คือ ปีที่ 317 ก่อนคริสต์ศักราชแล้ว ก็จำต้องใช้ข้อมูลจากตำนานปุราณะอย่างหลีกเลี่ยงไม่ได้นั่นเอง 
นอกจากนี้Nakamura ยังได้ยกเหตุผลอีกข้อหนึ่งที่ปฏิเสธ หลักฐานจากคัมภีร์ฝ่ายลังกาดังนี้ 
ตำนานฝ่ายลังกาได้กล่าวว่า พระเจ้าอโศกได้ครองอำนาจ ภายหลังพระราชบิดาสวรรคต แต่พิธีราชาภิเษกเสด็จขึ้นครองราชย์ อย่างเป็นทางการได้กระกระทำขึ้น 4 ปีหลังจากนั้นเมื่อใคร่ครวญดูว่า ตำนานอย่างนี้เกิดขึ้นมาได้อย่างไร มีความเป็นได้ว่าตำนานลังกา บันทึกไว้ว่าพระเจ้าอโศกฆ่าพี่ชายน้องชายต่างมารดาถึง 99 คน เพื่อแย่งชิงบัลลังก์เพื่อสร้างภาพลักษณ์ให้เห็นว่า พระเจ้าอโศก ก่อนจะนับถือพระพุทธศาสนาเป็นคนโหดร้ายทารุณมาก หลังจากมีศรัทธาในพระพุทธศาสนาแล้วจึงได้เป็นคนดีและเพื่อให้ สอดคล้องกับตำนานการฆ่าพี่ชายน้องชายต่างมารดาจำนวน มากนี้จึงได้บันทึกไว้ว่าพิธีราชาภิเษกได้กระทำขึ้น 4 ปีภายหลังการสวรรคตของพระบิดา 
พระเจ้าอโศกเป็นมหาราชพระองค์หนึ่งซึ่งมีคุณูปการในการทำนุบำรุงพระพุทธศาสนาอย่างยิ่ง พระพุทธศาสนาปักหลักมั่นคงในลังกาได้ ก็ด้วยความอุปถัมภ์ของพระองค์ที่ได้ส่งคณะสมณฑูตนำโดยพระมหินท์ ผู้เป็นพระราชโอรสไปเผยแผ่ ดังนั้นหากไม่มีมูลความจริงเรื่องที่พระเจ้า อโศกได้เคยสังหารพี่น้องชายต่างมารดาแล้ว นักประวัติศาสตร์ลังกา คงไม่บังอาจแต่งเรื่องราวที่โหดร้ายเยี่ยงนี้ให้เป็นการกระทำของกษัตริย์ ผู้มีพระคุณเผยแผ่พระพุทธศาสนามาสู่ประเทศของตนเป็นแน่ การที่บันทึกประวัติศาสตร์ของลังกาได้บันทึกพฤติกรรมด้านลบในอดีต ของพระเจ้าอโศกอย่างตรงไปตรงมา กลับเป็นเครื่องยืนยันความน่าเชื่อถือ ของบันทึกในคัมภีร์ฝ่ายลังกา 

โดยสรุปเราทราบปีที่พระเจ้าอโศกเสด็จขึ้นครองราชย์ได้ดังนี้ 
1) จากหลักฐานการครองราชย์ของกษัตริย์กรีก 5 พระองค์ที่มีการ ติดต่อทางการทูตกับพระเจ้าอโศก ว่ามีช่วงเวลาที่ครองราชย์ ในช่วงเวลาเดียวกันคือช่วงเวลาใด นำมาคำนวณร่วมกับปีที่ จารึกอโศกบทที่ 13 ได้ถูกจัดทำเผยแพร่ พบว่าช่วงเวลาที่เป็น ไปได้ที่พระเจ้าอโศกเสด็จขึ้นครองราชย์คือ ระหว่างปีที่ 273-267 ก่อนคริสต์ศักราช 
2) ปีที่พระเจ้าจันทรคุปต์เสด็จขึ้นครองราชย์เกิดขึ้นระหว่าง ช่วงหลังจากพระเจ้าอเล็กซานเดอร์เสด็จออกจากอินเดียได้  1-2 ปี กับก่อนที่ กองทัพกรีกจะถอยทัพจากอินเดีย  กล่าวคือ ระหว่างปีที่ 323-317 ก่อนคริสต์ศักราช
3) ระยะเวลาระหว่างปีที่พระเจ้าจันทรคุปต์ขึ้นครองราชย์กับปี ที่พระเจ้าอโศกขึ้นครองราชย์ จากหลักฐานของฝ่ายลังกาซึ่ง มีความน่าเชื่อถือสูง คือ 56 ปี 
จากบทสรุป 3 ประการข้างต้น เราพบว่าปีที่เร็วที่สุดที่เป็นไปได้ ที่พระเจ้าจันทรคุปต์ขึ้นครองราชย์คือ ปีที่ 323 ก่อนคริสต์ศักราช และ ปีที่ช้าที่สุดที่เป็นไปได้ที่พระเจ้าอโศกขึ้นครองราชย์คือ ปีที่ 267 ก่อน คริสต์ศักราช โดยระยะเวลาระหว่างปีที่ 323 ถึง 267 ก่อนคริสต์ศักราช คือ 56 ปีซึ่งตรงกับจำนวนปีแห่งการขึ้นครองราชย์ในช่วงสมัยของพระเจ้า จันทรคุปต์ถึงพระเจ้าอโศกพอดี 
ดังนั้นเราจึงได้ข้อสรุปชัดเจนว่า พระเจ้าจันทรคุปต์ เสด็จขึ้น ครองราชย์ปีที่323ก่อนคริสต์ศักราชส่วนพระเจ้าอโศกเสด็จขึ้นครองราชย์ ปีที่ 267 ก่อนคริสต์ศักราช และเมื่อคำนวณช่วงปีที่ครองราชย์ตาม คัมภีร์ฝ่ายลังกาที่บันทึกว่า พระเจ้าอโศกทรงครองราชย์สมบัติอยู่ 37 ปี ดังนั้น จึงได้ผลสรุปว่า พระเจ้าอโศกทรงครองราชสมบัติระหว่างปีที่ 267-230 ก่อนคริสต์ศักราช 



